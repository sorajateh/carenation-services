---
title: 'การจัดงานศพและพิธีทางศาสนา'
image: '/img/ceremony-1@2x.jpg'
navigation:
  title: 'การจัดงานศพและพิธีทางศาสนา'
  icon: 'ceremony.svg'
---

::content-holder{borderless}
#description
ถือเป็นธรรมเนียมปฏิบัติสืบต่อกันมาจนเป็นประเพณีนิยม โดยการจัดงานศพแบบไทย-พุทธมีขั้นตอนที่ต้องดำเนินการหลายอย่าง เช่น
::

::content-holder
#title
อาบน้ำศพ และแต่งหน้าศพ
#description
ญาติพี่น้องจะทำพิธีอาบน้ำศพ เพื่อชำระร่างกายให้สะอาด และแต่งหน้าแต่งตัวให้ผู้วายชนม์ ถ้าเป็นข้าราชการอาจจะแต่งเครื่องแบบข้าราชการนั้น ๆ
::

::content-holder
#title
จัดดอกไม้หน้าศพ
#description
เปรียบเสมือนการแสดงถึงความรักความอาลัยให้กับผู้วายชนม์เป็นครั้งสุดท้าย ช่วยให้ผู้เข้าร่วมพิธีมีความสงบสุขในขณะที่เข้าร่วม และช่วยให้การทำพิธีดูสวยงาม
::

::content-holder
#title
พิธีรดน้ำศพ
#description
ถือเป็นพิธีเริ่มต้นเพื่อแสดงความเคารพต่อผู้วายชนม์ โดยใช้น้ำมนต์ผสมน้ำสะอาด โรยด้วยดอกไม้หอม หรืออาจใช้น้ำอบผสมด้วย ผู้ที่มารดน้ำศพจะรดที่มือข้างหนึ่งของผู้วายชนม์ที่ยื่นออกมาและกล่าวคำไว้อาลัย
::

::content-holder
#title
พิธีสวดอภิธรรม
#description
การเชิญพระมาสวดบทอภิธรรมที่มีความหมายเกี่ยวกับสัจธรรมของชีวิต เพื่อให้เห็นความจริงของชีวิตตามธรรมชาติหรือธรรมดา รวมถึงระลึกถึงคุณความดีของผู้วายชนม์
::

::content-holder
#title
พิธีถวายเครื่องไทยธรรม
#description
เป็นการถวายสิ่งของที่เหมาะสมหรือของที่ควรใช้แด่พระภิกษุสงฆ์ เช่น อาหารและยารักษาโรค
::

::content-holder
#title
พิธีฌาปนกิจ
#description
คือพิธีเผาศพ นับเป็นพิธีกล่าวอำลาครั้งสุดท้ายกับผู้วายชนม์ ในช่วงเช้าจะมีการแห่ศพเวียนรอบเมรุ โดยจะเวียนซ้าย 3 รอบ จึงนำศพขึ้นตั้งบนเมรุ

ก่อนทำพิธีจะมีการกล่าวชีวประวัติของผู้วายชนม์ เพื่อระลึกถึงคุณความดีและให้ผู้มีชีวิตอยู่ตระหนักถึงสัจธรรมของชีวิต จากนั้นจึงทำการทอดผ้าบังสุกุล และให้ผู้ร่วมงานนำธูปเทียนสำหรับขอขมาศพและดอกไม้จันทน์ค่อย ๆ เดินขึ้นเมรุเผา วางดอกไม้จันทน์และธูปเทียนลง แล้วจึงเดินลงบันไดอีกข้างหนึ่ง
::

::content-holder
#title
การลอยอังคาร
#description
เป็นพิธีที่ญาติมิตรจะลอยอัฐิของผู้วายชนม์บนแม่น้ำ หรือทะเล เพื่อเป็นการส่งดวงวิญญาณของผู้วายชนม์ไปสู่ภพภูมิที่ดีและสงบร่มเย็นเหมือนดั่งสายน้ำ
::

::content-holder{borderless}
#description
ซึ่งโดยส่วนใหญ่ทางวัดจะมีบริการจัดงานศพครบวงจรอยู่ และมีหลากหลายแพ็กเกจให้สามารถเลือกใช้บริการได้ตามงบประมาณของแต่ละคน เพื่อเป็นการแบ่งเบาภาระของผู้จัดงาน และไม่ให้พลาดรายละเอียดสำคัญต่าง ๆ
::